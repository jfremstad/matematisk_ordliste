# Språklige konvensjoner

### Generelle retningslinjer
* Termer føres fortrinnsvis opp i sin grunnform (ubestemt form entall, infinitiv, etc.). Dette fravikes i tilfeller der termen kun gir mening i en annen form, som for eksempel

  `middelverdisetningen,middelverdisetninga,mean value theorem,`.
 
  Merk at bestemt artikkel ikke tas med på engelsk, selv om oversettelsen står i bestemt form. I denne [oversikten](ikke_grunnform_eksempler.md) finner man flere eksempler på termer som avviker fra grunnform. Nye oppslagsord som ikke er ført opp i grunnform, kan gjerne legges til blant disse eksemplene.

* Termer føres som hovedregel opp med liten forbokstav.

* Vær oppmerksom på eponymer, altså ord som er avledet av personnavn. Man skriver f.eks. ikke <i>Fourierrekke</i> eller <i>Fourier rekke</i>. Det er to mulige måter å skrive slike termer, nemlig <i>fourierrekke</i> (med liten forbokstav) eller <i>Fourier-rekke</i> (med stor forbokstav og bindestrek). Les mer om dette [her](http://www.sprakradet.no/sprakhjelp/Skriverad/Ordlister/eponym-i-fysikk-og-kjemi/). I denne ordlista blir skrivemåten med liten bokstav foretrukket, men merk at stor bokstav og bindestrek likevel ikke er feil. I tilfeller der det inngår flere personnavn, vil det som oftest være best å bruke bindestrek (f.eks. <i>Cauchy-Riemann-likningene</i>). 


### Ulike versjoner av samme term
* I noen tilfeller vil termer kunne opptre i flere former. Et eksempel er <i>Schwarz' ulikhet</i> og <i>schwarzulikheten</i>. Følgende konvensjoner gjelder i slike tilfeller:
  1. Hvis det ene alternativet er klart anbefalt/mest brukt, føres kun dette.  
  2. Hvis begge er i bruk, men det ene alternativet er bedre enn det andre, føres begge. Det legges inn merknad om hvilket alternativ som anbefales.
  3. Hvis begge er tilnærmet like mye brukt, føres begge (uten merknad om anbefalt term).
  
  Eksempelet ovenfor faller inn under tredje punkt. Oppføringen blir da

  `Schwarz' ulikhet,Schwarz' ulikskap,Schwarz' inequality,"Schwarz' ulikhet brukes synonymt med schwarzulikheten."`

  `schwarzulikheten,schwarzulikskapen,Schwarz inequality,"Schwarzulikheten brukes synonymt med Schwarz' ulikhet."`.

  Merk at disse føres opp som to separate oppslag, med merknad om at de betyr det samme.



### Om ordvalg og skrivemåter

* Det brukes fortrinnsvis britisk engelsk, med [www.oed.com](http://www.oed.com) som referanse.

* For utenlandske navn bør man konsultere Språkrådets [rettningslinjer](http://www.sprakradet.no/sprakhjelp/Skriverad/Transkripsjon_av_kyrillisk_og_nygresk/) for transkripsjon av nygresk og kryllisk.

* Ordet <i>dekomponering</i> brukes i tilfeller der prosessen er vektlagt og <i>dekomposisjon</i> i tilfeller der resultatet er det viktigste. Merk at <i>dekomposisjon</i> kan brukes også på nynorsk. Ordet <i>oppspalting</i> benyttes ikke, med unntak av faste uttrykk som <i>delbrøkoppspalting</i>. 

* **Konvensjoner bokmål:**
  * <i>Frem</i> benyttes i stedet for <i>fram</i>.
  * <i>Likning</i> benyttes fremfor <i>ligning</i>.

* **Konvensjoner nynorsk:**
  * Pass på at man i nynorsk tradisjonelt ønsker å unngå genitiv av substantiv i bestemt form, mens genitiv kan brukes i ubestemt form.

  * Ofte er flere former mulig på nynorsk. Ordlista følger det såkalte <i>midtlinjeprinsippet</i>. Dette innebærer å ikke bruke arkaisk, fremmed nynorsk, men også unngå bokmålsnære former som ikke har tradisjon i nynorsk. Eksempler på ordvalg som følger midtlinjeprinsippet:
    * <i>rekkje</i> (fremfor <i>rekke</i>)
    * <i>bølgje</i> (fremfor <i>bølge</i>)
    * <i>linje</i> (fremfor <i>line</i>)
    * <i>løn</i> (fremfor <i>lønn</i>)
    * <i>lok</i> (fremfor <i>lokk</i>)
    * <i>mengd</i> (fremfor <i>mengde</i>)
    * <i>lengd</i> (fremfor <i>lengde</i>)
    * <i>bilete</i> (fremfor <i>bilde</i>)
    * <i>forventing</i> (fremfor <i>forventning</i>)
    * <i>stiging</i> (fremfor <i>stigning</i>)
    * <i>lyft</i> (fremfor <i>løft</i>)
